# -*- mode: mandoku-view; -*-
#+TITLE: 元朝典故編年考
#+DATE: 2015-08-24 22:51:04.501240
#+PROPERTY: ID KR2m0019
#+PROPERTY: BASEEDITION WYG    
#+PROPERTY: JUAN 卷十
<pb:KR2m0019_WYG_010-1a>¶
欽定四庫全書¶
　元朝典故編年考卷十¶
　　　　　　　　　　　吏部侍郎孫承澤撰¶
附載遼金¶
　賢女論政¶
　　遼女子耶律常哥論時政畧言君以民為體民以¶
　　君為心人主當任忠賢人臣當去比周則政化平¶
　　陰陽順欲懷遠則崇恩尚德欲强國則輕徭薄賦¶
<pb:KR2m0019_WYG_010-1b>¶
　　四端五典為治教之本六府三事實生民之命淫¶
　　侈可以為戒勤儉可以為師錯枉則人不敢詐顯¶
　　忠則人不敢欺勿泥空門崇飾土木勿事邊鄙妄¶
　　費金帛滿當思溢安必慮危刑罰當罪則民勸善¶
　　不寳逺物則賢者至建萬世磐石之業制諸部强¶
　　横之心欲率下則先正身欲治逺則始朝廷按耶¶
　　律氏太師舒嚕之妹小字常哥幼爽秀有成人風¶
　　及長操行修潔自誓不嫁能詩文不茍作讀通厯¶
<pb:KR2m0019_WYG_010-2a>¶
　　見前人得失歴能品藻咸雍間作文以述時政¶
　賢后諷諫¶
　　天祚妃蕭氏見遼事日非作歌諷諫曰勿嗟塞上¶
　　兮暗紅塵勿傷多難兮畏夷人不如塞奸邪之路¶
　　兮選取賢臣直須卧薪嘗膽兮激壯士之捐身可¶
　　以朝清漠北兮夕枕燕雲又歌曰丞相來朝兮劍¶
　　佩鳴千官側目兮寂無聲養成外患兮嗟何及禍¶
　　盡忠臣兮罰不明親戚並居兮藩屏位私門潛畜¶
<pb:KR2m0019_WYG_010-2b>¶
　　兮爪牙兵可憐徃代兮秦天子猶向空中兮望太¶
　　平¶
　宫嬪定變¶
　　金宫嬪鄭夫人侍宣宗之病宣宗病亟託以後事¶
　　曰速召太子言訖而殂時有貴妃龎氏以其子長¶
　　不立衷懷怨望鄭氏恐其為變祕不發喪后妃問¶
　　安寢閣紿入别室鎻之急召大臣傳位太子始啟¶
　　戶出后妃發喪龎氏之子急奔入事已定人服夫¶
<pb:KR2m0019_WYG_010-3a>¶
　　　人之明智¶
　　金朝再生禮¶
　　　皇帝本命前一年季冬之月擇吉日前期禁門除¶
　　　地地置再生室母后室先帝神主輿在再生室東¶
　　　南倒植三歧木其日以童子及産醫嫗置室中一¶
　　　婦人執酒一叟持矢箙立于室外有司請神主降¶
　　　輿致奠奠訖皇帝出寢室詣再生室羣臣奉迎再¶
　　拜皇帝入室釋服跣以童子從三過岐木之下毎過¶
<pb:KR2m0019_WYG_010-3b>¶
　　　産醫嫗致詞拂拭帝躬童子過岐木七皇帝卧木¶
　　　側叟撃箙曰生男矣太巫幪皇帝首興羣臣稱賀¶
　　　再拜産醫嫗受酒于執酒婦以進太巫奉襁褓絲¶
　　　結等物贊祝之預選七叟各立御名繫於綵皆跪¶
　　　進皇帝選嘉名受之賜物再拜退羣臣皆進襁褓¶
　　　綵結等物皇帝拜先帝諸御容遂宴羣臣¶
　　　史臣曰善哉蘇爾威汗之垂訓後嗣也孺子無不¶
　　　慕其親者嗜慾深而愛淺妻子具而孝衰人人皆¶
<pb:KR2m0019_WYG_010-4a>¶
　　然而况天子乎再生之儀歲一周星使天子一行¶
　　是禮以起其孝心夫體之也真則其思之也切孺¶
　　子之慕將有油然發于中心者感發之妙非言語¶
　　文字之所能及善哉蘇爾威汗之垂訓後嗣也使¶
　　之以三過歧木母氏劬勞能無念乎終之以拜先¶
　　帝御容敬承宗廟宜何如哉¶
　金人讓國¶
　　金阿固達百戰而得天下以位授其弟其弟烏竒¶
<pb:KR2m0019_WYG_010-4b>¶
　　邁有子十餘以位還其兄至于斡里雅布烏珠又皆¶
　　阿固達之子也太宗委以軍國之重曽無猜疑而¶
　　二臣亦傾身為國無少避忌史臣以為金之家法¶
　　勝于唐太宗宋太宗逺矣¶
　金臣諫疏¶
　　金世宗欲幸金蓮川梁襄疏諌畧言金蓮川在重¶
　　山之北地積陰冷五榖不殖郡縣難建蓋自古極¶
　　邊荒棄之壤也氣候殊異中夏降霜一日之間寒¶
<pb:KR2m0019_WYG_010-5a>¶
　　　暑交至特與上京中都不同燕都地處雄要北倚¶
　　　山嶮南壓區夏若坐堂隍俯視庭宇本地所生人¶
　　　馬勇勁亡遼雖小止以得燕故能控制南北坐致¶
　　　宋敝燕蓋京都之選首也况今又有宫闕井邑之¶
　　　繁麗倉府武庫之充實百官家屬皆處其内非同¶
　　　曩日之陪京也居庸古北松亭榆林等關東西千¶
　　　里山峻相連近在都畿易於據守皇天本以限中¶
　　　外開大金萬世之基而設也奈何無事之日越居¶
<pb:KR2m0019_WYG_010-5b>¶
　　　草萊輕不貲之聖躬愛沙磧之微凉忽祖宗之大¶
　　　業此臣所惜也又行幸所過山徑阻修林谷晻靄上¶
　　　有懸崖下多深壑垂堂之戒不可不思臣聞漢唐¶
　　　離宫去長安百許里然武帝幸甘泉遂中江充之¶
　　　奸太宗居九成㡬致結社之變太康畋于雒汭后¶
　　　羿距河而失邦魏帝拜陵近郊司馬懿竊權而簒¶
　　　國隋煬海陵雖惡德貫盈人誰敢議止以離棄宫¶
　　　闕逺事巡征其禍遂速皆可為殷鑒¶
<pb:KR2m0019_WYG_010-6a>¶
　金臣條議¶
　　金貞祐二年進士劉炳條議時政其畧結人心以¶
　　固基木天子惠人不在施予在於除其同患因所¶
　　利而利之今艱危之後易於為患因其欲安而慰¶
　　撫之則忠誠親上之心當益加于前日臣願寛其¶
　　賦役信其號令凡事不便者一切停罷時遣重臣¶
　　按行郡縣延見耆老問其疾苦選亷正黜貪殘拯¶
　　貧窮䘏孤獨勞來還定則効忠徇義無有二志矣¶
<pb:KR2m0019_WYG_010-6b>¶
　　故曰安民可與行義危民易與為亂惟陛下留神¶
　金人科目¶
　　登科記云道散而有六經六經散而有子史子史¶
　　之是非取證于六經六經之折中必本諸道道也¶
　　者通治之路天下之理具焉二帝三王所傳是已¶
　　三代而上道見於事業而不在于文章三代而下¶
　　道寓于文章而不純于事業故鄉舉里選取人之¶
　　事業也射䇿較藝取人之文章也兩漢以經術取¶
<pb:KR2m0019_WYG_010-7a>¶
　　士六朝以薦舉得人莫不稽考於經傳子史焉隋¶
　　合南北始有科舉自是盛於唐増光於宋迄於金¶
　　又合遼宋之法而潤色之不以六藝為致治之成¶
　　法進士之目名以鄉貢進士者本周之鄉舉之遺¶
　　意也試之以賦義䇿論者本漢射䇿之遺法也金¶
　　天㑹改元始設科舉有詞賦有經義有同進士有¶
　　同三傳有同學究凡五等詞賦於東西兩京或蔚¶
　　朔平顯等州或凉庭試試期不限定月日試處亦¶
<pb:KR2m0019_WYG_010-7b>¶
　　不限定州府詞賦之初以經傳子史内出題次又¶
　　令逐年改一經亦許注内出題以詩書易禮春秋¶
　　為次蓋循遼舊也至天眷三年浙津府試迨及海¶
　　陵天德三年親試於二京貞元二年遷都于燕自¶
　　後止試于浙津府收遼宋之後正隆一年以五經¶
　　三史正文内出題明昌二年改令五經子史内出¶
　　題仍與本傳此詞賦之大畧也經義之初詔試真¶
　　定府所放七十二賢榜迨及蔚州析津令易詩書¶
<pb:KR2m0019_WYG_010-8a>¶
　　禮春秋專治一經内出題蓋循宋舊也天德三年¶
　　罷去經義之大略也天眷三年令大河以南别開¶
　　舉塲謂之南選貞元二年遷都於燕遂合南北通¶
　　試于燕正隆二年令每二年一次開闢立定程限¶
　　月日更不擇日以定為例府試初分六路次九路¶
　　後十路此限定月日分格也天德二年詔舉人鄉¶
　　府省御四試中第明昌三年罷去御試止三試中¶
　　第府試五人取一名合試依大定間例不過五百¶
<pb:KR2m0019_WYG_010-8b>¶
　　人後以舉人漸多㑹試四人取一名得者常不下¶
　　八九百人御試取奏㫖此限定塲數人數格也自¶
　　天眷二年浙津放第於廣陽門西一僧寺門上唱¶
　　名至遷都後命宣陽門上唱名後為定例此唱名¶
　　之格也明昌初五舉終塲人直赴御試不中者别¶
　　作恩榜賜同進士出身㑹元御試不中者令榜末¶
　　安挿府元被黜者許來舉直赴部初貞祐三年終¶
　　塲人年五十以上者便行該恩此該恩之格也大¶
<pb:KR2m0019_WYG_010-9a>¶
　　定三年孟宗獻四元登第特授奉直大夫第二第¶
　　三人授儒林郎餘皆從仕郎後不得為例明昌間¶
　　以及第者多第一甲取五六人狀元授一十一官¶
　　第三人授九官餘皆授二官此授官之法也進士¶
　　第一任丞簿軍防判第二任縣令此除授之格也¶
　　近披閱金國登科顯官陞相位及各卿士大夫間¶
　　見迭出代不乏人所以翼贊百年如大定明昌五¶
　　十餘載朝野閒暇時和歲豐則輔相佐佑所益居¶
<pb:KR2m0019_WYG_010-9b>¶
　　多科舉亦無負於國家矣是知科舉豈徒習其言¶
　　說誦其句讀摛章繪句而已哉篆刻雕蟲而已哉¶
　　固將率性脩道以人文化成天下上則安富尊榮¶
　　下則孝弟忠信而建萬世之長䇿科舉之功不其¶
　　大乎國家所以稽古重道者以六經載道所以重¶
　　科舉也後世所以重科舉者以維持六經能傳帝¶
　　王之道也科舉之功不其大乎庚子季秋朔日東¶
　　原李世弼序¶
<pb:KR2m0019_WYG_010-10a>¶
　¶
　¶
　¶
　¶
　¶
　¶
　¶
　¶
<pb:KR2m0019_WYG_010-10b>¶
　¶
　¶
　¶
　¶
　¶
　¶
　¶
　元朝典故編年考卷十¶
